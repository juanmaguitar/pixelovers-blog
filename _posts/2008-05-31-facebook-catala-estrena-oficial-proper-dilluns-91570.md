---
ID: 2429
post_title: 'Facebook en català: estrena oficial el proper dilluns'
author: Albert Garcia
post_excerpt: ""
layout: post
permalink: >
  https://pixelovers.com/facebook-catala-estrena-oficial-proper-dilluns-91570/
published: true
post_date: 2008-05-31 09:16:40
---
<p style="text-align: center;"><img class="fotobonita" title="91570-71131.jpg" src="/app/uploads/sites/7/2008/05/91570-71131.jpg" alt="91570-71131.jpg" width="200" height="75" /></p>
Ahir per la tarda vam assistir al <a href="http://www.facebook.com/event.php?eid=18993571292&amp;ref=ts">Barcelona Developers Garage de Facebook</a>, a les oficines de <a href="http://www.sclipo.com">Sclipo</a> a la Barceloneta. Entre les divereses presentacions, vam tenir la oportunitat d'entrevistar en directe, a través de videoconferència, amb en <a href="http://www.facebook.com/people/Javier_Olivan/220257">Javier Olivan</a>, responsable de la internacionalització de Facebook. Acabant la ponència ens va adelantar la notícia: <strong>Facebook ja està disponible en català</strong>

<!--more-->

<img title="91570-71130.jpg" src="/app/uploads/sites/7/2008/05/91570-71130.jpg" alt="91570-71130.jpg" align="right" />Tot i que feia temps que un nombrós grup de traductors voluntaris hi estava treballant, i <a href="http://apps.facebook.com/causes/view_cause/57676?recruiter_id=12049729&amp;h=mfccb">les Causes que s'havien creat al propi Facebook per demanar-ne la traducció cada cop creixíen més en adeptes</a>, no quedaven gaire clares les dates en què podriem començar a utilitzar la xarxa social més important d'Internet (alguns diuen que ja compten amb més de 70 milions d'usuaris) en aquesta llengua.

Cal destacar que <strong>el català s'ha inclós entre els primers 10 idiomes als que s'ha traduït Facebook al món</strong>, i és que per sorprenent que sembli, el català és <strong>un dels idiomes més prolífics en quant a producció de continguts a internet</strong>. Valguin si no com a exemple <a href="http://www.knowledgesearch.org/census/lang.html">algunes estadístiques d'ús de llengües en el món dels blogs</a>: el català sovint apareix entre les 3 primeres.

Pel que sembla, fins dilluns no faran l'anunci "oficial", però si voleu podeu començar a utilitzar-lo des d'avui mateix a <a href="http://ca.facebook.com">http://ca.facebook.com</a>